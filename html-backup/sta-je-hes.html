<p>
	U narednim redovima možete pročitati sve od početka našeg poslovanja, naše ideje i iskustva, do osnivanja posredničke
	firme koja svim korisnicima omogućava kupovinu uz maksimalnu sigurnost.
</p>
<p>
	Pre nego što je nastala ideja za HES, osnovali smo, i uspešno poslovali preko našeg profila Baby lux. Svrha tog
	profila bila je da sve mame koje imaju gomile (ili neki komad) visoko brendirane odeće ili obuće svojih mališana, a
	koje žele da ih prodaju, to mogu da urade preko nas. Zašto baš visoko brendirana odeća?
</p>
<p style=\"text-align: center; font-size: 30px;\">Da li Vam je neko nekada rekao <mark class=\"highlight\">HVALA?</mark></p>
<p>
	Svi znamo koliko su high end brendovi skupi, a u velikom broju slučajeva, oni kojima to poklanjate ne znaju da cene,
	ili sa druge strane-znaju, pa tu odeću prodaju, i preko Vas zarađuju…
</p>
<p>
	Sa druge strane, sve mame koje žele da kupe detetu jače brendirane stvari, a ne putuju van Srbije, ili nisu u
	mogućnosti da plate punu cenu nove stvari, ovo je idealno rešenje.
</p>
<p>
	Baby Lux nastao je u novembru 2020. godine, i do februara mnogo puta dobili smo upit o prodaji komercijalnih brendova,
	međutim, mi nismo želeli da rušimo koncept profila, pa smo takve ponude odbijali.
</p>
<p>
	U martu 2021. godine, rešili smo da testiramo ideju o HES-u tako što smo napravili Viber grupu, i u njoj okupili sve
	zainteresovane kupce i prodavce. Ideja je bila da na tom jednom mestu, na samo jedan sat stvorimo tržište sa traženom
	robom, kako bi kupci mogli da imaju sve informacije o ponuđenim artiklima na jednom mestu i izaberu šta im se dopada.
</p>
<p>Da bi učestvovali kao ponuđač, bilo je potrebno prethodno se prijaviti i uplatiti kotizaciju za učešće.</p>
<p>
	Na osnovu feedback-a učesnika našeg prvog HES-a, možemo reci da su kupci i te kako bili zadovoljni ponudom, a prodavci
	prodajom.
</p>
<h2 class=\"header-indent\">ZAŠTO SE OVAJ NAČIN PRODAJE RAZLIKUJE OD SVIH DRUGIH NA OVOJ I SLIČNIM PLATFORMAMA?</h2>
<p>
	HES je drugačiji zato što se na cenu ponuđenih artikla ne dodaje nikakav drugi iznos, procenat, provizija. Prodavci
	sami formiraju cenu (DO 20 EUR), i sav prihod od prodaje ide njima, a kupci ne plaćaju veću cenu zato što se mi, kao
	organizatori HES-a, ne ugradjujemo u cenu.
</p>
<h2 class=\"header-indent\">ŠTA SVE MOGU DA PRODAM?</h2>
<p>
	Za sada, preko HES-a možete prodati dečiju odeću i obuću (do 20 EUR) kao i opremu (do 200 EUR). Pored dečije, možete
	prodati i žensku odeću, obuću i aksesoare.
</p>
<p>
	Kao i svaka nova ideja, i ova zahteva vreme za testiranje. Osluškujemo želje i potrebe obe strane (kupca i prodavca) i
	u skladu sa time smišljamo ideje, kako da spojimo lepo i korisno.
</p>
<h2 class=\"header-indent\">ŠTA JE HES?</h2>
<p>Hot Express Sale (HES) / „brza vruća rasprodaja“</p>
<p>
	HES je tržište koje formiramo za Vas, svake nedelje sa drugom temom, a u ponudi učestvuju prodavci iz cele zemlje. Za
	poziciju prodavca može se prijaviti BAŠ svako.
</p>
<p>
	Na našem profilu možete videti raznoliku ponudu novih i polovnih artikla, a sve što poručite stiže Vam u jednom
	paketu.
</p>
<h2 class=\"header-indent\">MAKSIMALNA ZAŠTITA KUPCA</h2>
<p>
	Svi znamo koliko je online kupovina rizična, posebno kada se kupuje iz nepoznatog izvora, odnosno, od prodavca koje je
	fizičko lice, pa nije moguće podneti bilo kakvu reklamaciju ukoliko je poručeni predmet neodgovarajućeg kvaliteta,
	odnosno, mimo onoga prikazanog na slici.
</p>

<p>
	Zato smo mi pravi posrednici u prodaji, i sve što poručite, prodavci će poslati najpre nama, a onda ćemo mi, nakon što
	se uverimo da ćete dobiti ono što ste i poručili, Vama direktno poslati Vašu porudžbinu.
</p>

<p>Želeli smo da omogućimo kupcima da na jednom mestu nađu ponudu artikla vrednosti do 20EUR!</p>

<p>Zašto baš do te cifre?</p>

<p>
	Pomenuli smo ranije da je Baby Lux profil namenjen high end brendovima, pa je na njemu ponuda uglavnom od 20 EUR, pa
	naviše, a naši saradnici su više puta izrazili želju za prodaju jeftinije odeće bez naše provizije.
</p>

<p>HES se organizuje svake nedelje sa drugom temom, pa je samim tim i ponuda svake nedelje drugačija.</p>
<h2 class=\"header-indent\">ZAŠTO DA NAM VERUJETE?</h2>
<p>
	Kao posrednici u prodaji dečije odeće radimo osam meseci, i za to vreme ostvarili smo uspešnu saradnju sa vise od 400
	različitih prodavca, a prodali preko 900 artikla.
</p>
<p>Baby Lux – 7 meseca rada – 300 prodavca – 400 prodatih artikla</p>
<p>HES -1,5 meseca rada – 100 prodavca – 500 prodatih artikla</p>
<h2 class=\"header-indent\">DA LI STE PRILIKOKM KUPOVINE SKEPTIČNI ZBOG PLAĆANJA UNAPRED?</h2>
<p>
	Kroz naše dosadašnje iskustvo, veliki broj kupca samoinicijativno je izrazilo želju da izvrši uplatu prodavcu pre
	samog slanja iz raznih razloga. Najčešće je to zbog niže poštarine.
</p>
<p>
	Sledeće što želimo da kažemo jeste da, čak iako poručite nešto što ćete platiti prilikom preuzimanja, ne možete
	otvoriti paket pre nego što platite poštaru, pa onda skoro da dolazimo na isto. Jedino što menja stvar jeste činjenica
	da ćete platiti veću poštarinu ukoliko paket ima otkup.
</p>
<p>
	HES je registrovan u Agenciji za Privredne Registre, i kao takav, poseduje svoj Poreski indetifikacioni broj, čime
	dokazuje ozbiljnost u poslu, pa se tako ne morate brinuti ni za šta. Mi za Vas utvrdjujemo da li ste dobili ono što
	ste poručili u stanju sa slike, a tek nakon što Vam damo potvrdu, Vi vršiste uplatu.
</p>
<p>Nakon toga ostaje samo da platite oko 200 dinara poštarinu, koja je ujedno i najniža moguća.</p>
